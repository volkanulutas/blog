---
author:
  name: "Volkan Ulutaş"
date: 2021-12-03
linktitle: Yeniden Merhaba
type:
- post
- posts
title: Yeniden Merhaba
weight: 10
tags:
- TUSAŞ, TAI, Udemy Eğitimleri, Java, Spring
categories: 
  - 
series:
  - Öneriler
draft: false
---

<img src="/images/yenidenmerhaba/1.jpg" height="600" width="800">

Merhabalar, blog tutma mecramın kaderinde mi var bilmiyorum; ama uzun bir aradan sonra bir toparlama yazısının iyi olacağını düşünüyorum. Hoş geldiniz tekrardan… 

## Neler yapıyorum? 
Bildiğiniz gibi 2019 yılında yüksek lisans tezimi tamamladım ve bundan blogumda hiç bahsetmediğimi gördüm. Sağlık bilişimi ve insan hareket tanıma üzerine bir tez yayımlanarak mezun oldum. Tezim, hastanın omuz egzersizlerini tanıyarak, doğru yapıp yapmadığını puanlıyor ve hastaya, fizyoterapiste geri bildirim sağlıyor. Hedeflediğim fizyoterapistlere ulaşmakta zorlanan hastalara fırsat eşitliği tanımaktı ki pandemi süreciyle zaten çoğu şeyi uzaktan yapmakta buna katkı sağladı.  Tezime göz atmak veya daha detaylı bilgi edinmek isterseniz [buradan](https://tez.yok.gov.tr/UlusalTezMerkezi/TezGoster?key=npGs9H39x7G6401x51yqpKPfp1SRgK-RWeBZUwH-vHeKlm_Z5FZbqAZziOgLkrp8) ulaşabilirsiniz.

## İş tarafı nasıl gidiyor? 
Bildiğiniz gibi TUSAŞ (TAI) Uzay Sistemlerinde Yer Yazılımları şefliğinde kıdemli yazılım mühendisi olarak çalışmaktayım. Buradan güzel bir haber var. Uzun zamandır beklenen Göktürk-1 Yenileme projesini TUSAŞ üst yüklenici olarak almayı başardı ve uydu yazılımlarını da uçuş ve yer yazılımları olmak üzere bağlı olduğum yazılım mühendisliği birimi yapıyor. Bu konuda ekipçe heyecanlıyız ve bu yoğunluğun gelmesini uzun süredir bekliyorduk. 

Uzun bir çalışmanın ardından Görev Gözlem ve Kontrol isimli uydu komuta kontrol yazılımını monolitik mimariden, mikroservis mimarisine geçişini tamamladık. Bununla ilgili bir yayın oluşturduk buradan ulaşabilirsiniz.

Şu sıralar masaüstü bir arayüze sahip istemci uygulamamızı modern bir web uygulamasına dönüştürmeye çalışıyoruz. Bunun için React kullanıyoruz ve ekipçe çalışmalarımız sürüyor. Ek olarak çalışmakta olduğum birim sunucu tarafında Java/Spring sevenler ile istemci tarafında ise React kullanan mühendisleri arıyor, eğer TUSAŞ’ta çalışmak isterseniz bana CV’nizi ulaştırabilirsiniz.

## Hobiler nasıl gidiyor? 
Yılın sonuna doğru daha fazla kitap okumaya çalışıyorum burada onlardan da bahsetmek istiyorum. Okuduklarım arasında beğendiğim birkaç kitap bulunuyor ve onları dile getirmek istiyorum. Zülfü Livaneli’nin [“Serenad”](https://www.kitapyurdu.com/kitap/serenad-karton-kapak/251771.html)ı okumadıysanız bir solukta okuyacağınıza eminim. Orhan Pamuk’un ["Masumiyet Müzesi"](https://www.kitapyurdu.com/kitap/masumiyet-muzesi/317427.html)ni okumayı çok geciktirdiğim için de ayrıca üzgünüm bu kitaptaki hikaye ve gerçeklik beni benden aldı diyebilirim. Yine Pamuk’un [“Kırmızı Saçlı Kadın”](https://www.kitapyurdu.com/kitap/kirmizi-sacli-kadin/386294.html) romanını da listenize ekleyin. [“Kendi Kendine MBA”](https://www.kitapyurdu.com/kitap/kendi-kendine-mba/390526.html) ve [“Akıllı Yatırımcı”](https://www.kitapyurdu.com/kitap/akilli-yatirimci/452785.html) ise baş ucu kitaplarım haline geldi. 
Şu sıralar beğendiğim ve tamamladığım birkaç eğitim bulunuyor. Udemy’de yayınlanan eğitimler Akın Kaldıroğlu’na ait ve eğer ilginiz varsa bu konulara kesinlikle bu dersleri almalısınız. 

1- [Clean Code (Temiz Kod)](https://www.udemy.com/course/temiz-kod/)

2- [Java ile Nesne-Merkezli Programlamaya Giriş](https://www.udemy.com/course/java-ile-nesne-merkezli-programlamaya-giris/)

3- [Java ile Nesne-Merkezli ve Fonksiyonel Programlama](udemy.com/course/java-ile-nesne-merkezli-ve-fonksiyonel-programlama/)

4- [Tasarım Kalıpları](https://www.udemy.com/course/designpatterns/)


Yeniden görüşmek ve arayı açmamak dileğiyle. 

Soru, görüş ve önerilerinizi bu sayfaya yorum yapabilirsiniz. Bana erişmek için volkanulutas@gmail.com adresini kullanabilirsiniz.

